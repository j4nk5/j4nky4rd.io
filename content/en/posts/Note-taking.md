+++
date = '2025-01-21T23:28:19+02:00'
draft = false
title = 'Note Taking'
+++
# Έξυπνες σημειώσεις;
Άρπαξα ένα αντίτυπο του [How to take Smart Notes](https://www.soenkeahrens.de/en/takesmartnotes) toy Soenke Ahrens και ξεκίνησα να διαβάζω και να σημειώνω. 
Βέβαια ακόμη με έναν παλιό τρόπο στο bullet journal μου. 
Τις τελευταίες ημέρες με έχει ιντριγκάρει η όλη Ιστορία με τον Luhmann’s και το Zettelkasten του. Για όποιον δεν ξερει την ιστορία του αξίζει να την διαβάσει. Ένας απλός μελετητής των Κοινωνικών επιστημών χωρίς πτυχίο (αρχικά τουλάχιστον ) κατάφερε να γίνει καθηγητής κοινωνιολογίας στην Γερμανία. Έγραψε 60 περίπου βιβλία και μερικές εκατοντάδες? άρθρα. Ακριβή αριθμό θα κοιτούσα αν η βαρεμάρα και η ελαφριά ημικρανία (σημάδι οτι η ώρα έχει περάσει και οτι ΔΟΥΛΕΥΟΥΜΕ ΑΥΡΙΟ) με άφηνε. 

Βρίσκομαι σε μια προσπάθεια να ανασυστήσω την σκέψη μου, να διαμορφώσω ένα σύστημα και να βάλω επιτέλους το διάβασμά μου σε μια σειρά. 
Προσπαθώ εδώ και πολύ καιρό να τελειώσω με τις ακαδημαϊκές μου υποχρεώσεις και ο φόβος, η κακή διαχείριση του άγχους αλλά και η απαιτητική καθημερινότητα δεν με έχουν αφήσει.  Στο τέλος θα πει κάποιος πως όλα είναι θέμα επιλογών. Θα συμφωνήσω, ωστόσο έχω το παράπονο οτι ποτέ κανένας δεν μου έμαθε να μαθαίνω. Είναι ταυτόχρονα η γοητεία κατάκτησης της γνώσης αλλά και το πιο δύσκολο να προσπαθείς να πείσεις τον εαυτό σου να κάνεις την δουλειά. Στο κάτω - κάτω δεν έχουμε και καμια ατελείωτη ενέργεια… 

Σκέφτομαι λοιπόν να μελετήσω λίγο το zettelkasten. Να δω τι μπορώ να κάνω με σύγχρονα εργαλεία και να μπω στην διαδικασία να αποδελτιώσω ότι έχω συμμαζέψει απο βιβλιογραφία. Και έχω πολλά.… Ίσως και μόνο αυτά που έχω μαζέψει να κάνουν την δουλειά. Ίσως χρειαστώ και παραπάνω. Θα φανεί αύριο που ελπίζω οτι θα έχω προλάβει να διαβάσω περισσότερα.  Αφού καταλάβω τι παίζει με το σύστημα αυτό, λέω να φτιάξω ένα workflow που θα χρησιμοποιεί το bullet journal μου σαν proxy.  δηλαδή:

*  Μελετώ βιβλίο ή άρθρο
* Σημειώνω στο bullet journal με κάποιο πρόχειρο τρόπο. Ολόκλήρες προτάσεις αλλά πιο απλές; Χμμ πρέπει να το δώ λιγάκι αυτό
* Ελέγχω κριτικά τις σημειώσεις μου με βάση τις ήδη υπάρχουσες σημειώσεις στο vault.
* Αντιγράφω σε ένα  app σαν αυτό που γράφω τώρα (zettlr για pc η obsidian για το κινητό
    * Νομίζω οτι είναι συμβατά μεταξύ τους
  * Όταν έρθει η ώρα της συγγραφής αντλώ ότι χρειάζομαι απο εδώ (έχουμε ακόμη για αυτό)

  Νομίζω αρκετά για σήμερα. Ήδη ή ώρα έχει περάσει. Όσο και αν χαίρομαι το καινούργιο μου μηχανικό πληκτρολόγιο , ο ανθρώπινος οργανισμός έχει όρια..

Sebastian M. aka J4nk5